---
date: 2020-06-17 21:16:00
title: ليمو
categories:
  - از کتاب نباتات طبی و میوجات افغانستان
description: معرفی ليمو از کتاب نباتات طبی و میوجات افغانستان اثر مرحوم حیات الله یوسفی
type: Document
---

ليمو ميوه منطقه گرم سير است.

## تاريخچه ليـمو:

ليمو چهارصد سال قبل از ميلاد مسيح تئوفراست THEOPHRASTE ، راجع به اهميت ليمو سخن گفته است. &laquo;پلين&raquo; Pline l’ancien یا Pliny the Elder گياه شناس معروف اظهار نظر ميكند كه &laquo;ليمو سموم بدن را از بين ميبرد&raquo; اين روايت از اوست: كه وقتی دو نفر مجرم در دادگاه محكوم به مرگ شدند و فرمان صادر شد تا هردو بانيش مار هلاك شوند بعد از تعميل امر يكی از آن ها هلاك و ديگری زنده ماند چون علت را جستجو كردند معلوم شد كه قبل از اين ليمو خورده بود.

![](/uploads/leemoo.jpg){: width="241" height="181"}

ابن سينا آب ليمو را برای تشنجات ناشی از تب بهترين دارو ميدانست و همچنين بيماری يرقان را با ليمو معالجه ميكرد.ليمو سرشار از ويتامين های (A. B. C) خصوصاً (C) ميباشد، آهن،فسفر، پتاسيوم، و اسيد های زيادی كه معروفترين آنها (اسيد اسكوربيك) است موجود ميباشد.

جوهر ليمو كه اكثر در عطاريها بفروش ميرسد عبارت از اسيدسيتريك شيمياوی است كه برای منظور ديگری ساخته شده خوردن آن خوب نيست چه املاح معدنی را در بدن تخريب ميكند، اما اسيد هائیكه در ليمو و ميوه جات بصورت طبيعی موجود است مخرب املاح معدنی نميباشد.ليمو leemoo اسيد ليمو در بدن به تحليل ميرود و فضولات را حل كرده و تورم مخاط را بر طرف ميسازد.

آب ليمو باسيل های و با، محرقه و اسهال خونی را كشته و نابود ميكند.اگر در اشتباه هستيد كه آب آشاميدنی شما مكروب دارد دو گرام آب ليمو را در يك ليتر آب بريزيد و يا چند قطره در گيلاس بچكانيد. به ضد عفونی نمودن آب کمک میکند

![](/uploads/limoo.jpg){: width="250" height="188"}

همچنين اگر آب ليمو را روی گوشت تازه و يا ماهی بريزيد از حوادثی كه ممكن است در اثر دير ماندن فساد پيدا كرده باشد تا اندازه زيادی از آن جلوگيری ميكند و از ضررش ميكاهد.برای معالجه سو هضم آب ليمو را بطريقه ذيل بكار برده ميتوانيد.در گيلاس آب يكدانه ليمو و يك قاشق چای خوری پودر شيرين بويه افزوده بنوشيد.

## تهيه ماست توسط آب ليمو:

بالای يك كاسه شير قطره قطره آب ليمو چكانده شود تا بسته گردد و بشكل ماست تبديل شود، اين نوع ماست از ماست عادی كه ويتامين (C) آن توسط حرارت فرار ميكند بهتر و مفيد تر بوده برای عفونی كردن دستگاه هاضمه بكار ميرود.

پوست ليمو را بروی قنديكه برای شربت تهيه ديده شده خوب بماليد قند معطر شده و شربت را نيز معطر ميسازد.

## تهيه شربت كلسيوم در ليمو:

يكعدد پوست تخم را همراه آب يكدانه ليموی تازه بداخل يك بوتل كه در آن دو صد سی سی آب باشد محفوظ كرده سر بوتل را ببنديد و تقريباً دو ساعت در جای سرد بگذاريد پس از شور دادن از صافه بگذرانيد سپس محلول را با پنجصد سی سی آب و مقداری بوره محفوظ كرده روزانه از آن چندين پياله بنوشيد فقدان كلسيوم وجود تان رفع ميشود.

برای از بين بردن كرم يكدانه ليموی تازه را پارچه نموده همراه پوست و دانه آن در نيم گيلاس آب سرد با يك قاشق شوربا خوری عسل مخلوط نموده دو ساعت بگذاريد بعد توسط فشار دست از صافه گذشتانده محلول مذكور قبل از خواب نوشيده شود.خوردن آب ليمو از پيری جلوگيری ميكند، باعث پايدار ماندن جوانی ميشود، برای رفع احتياجات ويتامين (C) در بدن خوردن دو عدد ليمو روزانه كفايت ميكند.

## معالجه آنژين توسط ليمو:

20 گرام سير سائیده را بداخل (30) گرام آب ليمو مخلوط و هم (30) گرام گند عربی همراه (150) گرام آب صاف يكجا و سپس هر دو مخلوط را باهم بياميزيد و در هر دو ساعت يك يك قاشق به مريض بدهيد، همچنين آب ليمو را قسم پتی ساعت به ساعت در مجاری حلق بگذاريد.

## معالجه خونريزی بيره ها با ليمو:

توسط نصف ليمو و نيم گيلاس آب خالص ذريعه پنبه صبح و شام بيره ها شسته شود.

## درمان واريس با ليمو:

آب ليمو را در محل درد بماليد، مقدار زياد آب ليمو بنوشيد مفيد ثابت ميشود.

## معالجه جرب و اكزما با ليمو:

آب ليمو در محل عارض شده مالش داده شده و هم روزانه مقدار آب ليمو نوشيده شود آب ليمو درد سر را تسكين، نور چشم را زياد، شكم را كوچك و تنفس را آسان ميسازد. و هم ضد مكروب و برای شستن زخم بكار ميرود.

## &nbsp;علاج چاقی توسط ليمو:

كسانيكه ميخواهند لاغر شوند آب سه عدد ليمو را در نيم پياله آب با يك قاشق بوره مخلوط نموده صبح ناشتا صرف نمايند، اين عمل را هر روز مسلسل تا چهار هفته دوام بدهند نتيجه خوبی بدست خواهند آورد.برای جلوگيری از خون بينی پنبه را به آب ليمو تر كرده بداخل سوراخ بينی بگذاريد.

كسانيكه ناخن های سست و شكننده دارند برای هشت روز صبح و شام به ناخنهای خود آب ليمو بمالند.ماليدن آب ليمو برای جلد چربی پوست را رفع ميكند.برای بيماری گلو و آنژين غرغره های مخلوط آب ليمو با آب گرم تجويز ميشود.

برای پاك كردن لكه های قرمزی جلد و روی از آب ليموی تازه و نمك استفاده نمائيد. برای اينكه دست های نرم داشته باشيد مخلوط آب ليمو، گليسرين و ادوكلون را بكار بريد.برای جلوگيری از سرمازدگی دست از مالش آب ليمو استفاده نمائید.

برای اينكه دندان های سفيد داشته باشيد در هفته يكمرتبه دندان های خود را با آب ليمو شسته و برس كنيد.برای آنكه دندانهای طفل تان زوتر نمو كند با انگشت پاك آب ليمو را كه مناصفه آن آب جوش داده باشد در دندان های اطفال بماليد.پوست ليموی تازه ضد نفخ و گاز امعا بوده و ماده تلخ پوست ليمو معده را تقويت و ضد عفونی ميكند و خون را صاف ميسازد.

## درمان بيماری اسكوربوت با ليمو:

اين بيماری كه از اثر فقدان ويتامين (C) در بدن عارض ميشود با استعمال مرتب شربت ليمو در عرصه چند هفته برطرف ميشود در اين صورت روزانه آب ۵ تا ۷ عدد ليمو بنوشيد.اگر ليمو را پنج دقيقه قبل از صرف در آب گرم بيندازيد آب آن بسيار ميشود.

آب ليمو لكه های سبزی، ميوه و سياهی را از روی لباس از بين ميبرد.برای پاك كردن خاك و لكه های روی پارچه از آب ليمو استفاده كنيد. طوريكه بعد از مالش آب ليمو از بالای آن اُتوی گرم بگذرانيد.اگر ميز و يا سامان سنگ مرمر داريد در صورتيكه كثيف شده باشد برای پاك كردن آن از آب ليمو استفاده كنيد.نصف ليمو را با نمك آميخته ظروف را با آن پاك كنيد.

## درمان يرقان (زردی) با ليمو:

دو عدد ليمو را همراه پوست آن چند پارچه نموده در يك ليتر آب جوش و داغ دو ساعت تر كرده بعداً صاف نمائید و با قند قدری شيرين سازيد تقريباً روزانه يك ليتر آن را صرف كنيد و آب زردك و خوردن سلاد كرم نيز برای زردی مفيد است.

## درمان بخار زغال با ليمو:

بخار زغالها كه از اثر كاربن دای اكسايد و کاربن مونو اکساید می باشد كشنده است، كسانيكه به اين عارضه گرفتار شده باشند باید عاجل در هوای آزاد قرار بگیرند و قبل از پيشرفت عازضه يك گيلاس شربت ليمو آنرا دفع می نمايد.