---
date: 2020-06-17 20:48:00
title: انار
categories:
  - از کتاب نباتات طبی و میوجات افغانستان
description: معرفی انار از کتاب نباتات طبی و میوجات افغانستان اثر مرحوم حیات الله یوسفی
type: Document
---

انار را همه می شناسند و انار قندهاری كشور ما شهرت جهانی دارد.

كليد رمز انار در تاريخچه هند:روايت ميكنند كه يكی از مرتاض های هندی بنام كرشنا ناندا &raquo;Krishna Nanda&laquo; رمز معالجه كرم كدودانه را ميدانست و نسخه خود بكسی باز نميگفت. مردم از شهر ها و نواحی دور دست نزد او برای معالجه می آمدند.

تكليف دوری راه و خطر مسافرت بالاخره عده ای را واداشت تا رازش را كشف و نسخه اش را بدست آرند، مخفيانه در تلاش بر آمدند تا روزی مرتاض از خانه بيرون برآمد.

و در پای درخت انار كه گلهای قرمزی كرده بود نشست و دست بدعا برداشت پس از ختم دعا مقدار از گلهای سرخ قشنگ انار و قسمت از پوست درخت را چيده باخود بخانه برد.

![](/uploads/anar-afghanitan.jpg){: width="300" height="200"}

شخصی از تعقيب كننده گان طور خدمتگار در خانه او باقی ماند تا انجام كار را بفهمد.

ملاحظه كرد كه پوست گلهای چيده را خشك و طور پودر ساخته نگهداشت تا آنكه انار درخت پخته شده قابل خوردن شد. مرتاض انار چندی چيده پوست و دانه های آن را خشك كرد آن را نيز پودر ساخته پودر اولی را به آن افزود، در بوتلی انداخت و مورد استعمال آن را در عقب بوتل نوشت باينصورت مردم نسخه مخفی او را آشكار ساختند و از آن مستفيد شدند.

گل نر انار كه بنام گلنار ياد ميشود نسبت به گل ماده آن موثر تر ثابت شده ولی بايد در وقتيكه نو از پندق باز ميشود چيده و خشك كرده شود.

انار بيدانه شيرين برای سينه و سرفه نافع است و انار ترش مزهء قندهاری برای كسانيكه جگر شان گرم است خيلی مفيد ميباشد.انار سرشار از ويتامينهای (A. B. C. E) و دارای آهن و فلزات ديگر ميباشد.

آب انار دارای قند، تانن و يك ماده مفيد بنام (كرمانانتين) كه رنگ رخسار را باز و جگر را تداوی ميكند و به نسبت داشتن ويتامين (A) در رشد اطفال مؤثر است.

ويتامين (B6- B1) آن درمان كننده اعصاب و ضد استفراغ خانم های حامله ميباشد. خانم های بار دار اگر انار ميخورند به رشد اطفال خود كمك نموده اند،بهترين وقت خوردن انار صبح است.

انار شيرين زياد كننده ادرار و تقويت كننده قوهء با است.مضمضه و نگهداشتن انار ترش در دهن برفك (پخته شده گی دهن اطفال) را پاك و بيره ها را محكم ميسازد.

انار شيرين تقويت كننده معده، جگر، دافع صفرا و درمان تب های صفراوی، يرقان و امراض جلدی ميباشد. انار ترش برای مبتلايان زخم معده، روده و سرد مزاجان خوب نيست.

آب انار غم و غصه را تخفيف ميدهد و جوشانده گل انار برای رفع خونريزی های بيره ها مفيد است.

پوست انار را در چرمگری و رنگ ريزی بكار برده و بهترين رنگ قالين است.