---
date: 2020-06-17 21:12:00
title: سيب
categories:
  - از کتاب نباتات طبی و میوجات افغانستان
description: معرفی سيب از کتاب نباتات طبی و میوجات افغانستان اثر مرحوم حیات الله یوسفی
type: Document
---

سيب سرشار از ويتامين های (A. B. C) مواد چربی، تانين، اسيد ماليك و سلولوز ميباشد، و هم املاح معدنی مانند آهن، كلسيوم، فاسفور، منيزيم، پوتاسيوم، وسليس را داراست. خوشبختانه انواع مختلف سيب در افغانستان بوفرت پيدا ميشود.

سيب از جمله ميوه های طبی است كه عضلات و اعصاب را غذا ميدهد و دهن را ضد عفونی ميكند. به مريضان درد مفاصل، روماتيزم مزمن، نقرس، تب خال، چاقی، امراض ريوی و كبدی خوردن سيب بيشتر توصيه ميشود.

سيب سنگ كيسه صفرا و گرده ها را حل ميكند.

اگر صبح در ناشتا يكدانه سيب بخوريد گويا بهترين داروی تصفيه خون را مصرف كرده ايد سيب نقش بزرگی در تغذيه بدن و معالجه بيماريها دارد.

برای معالجه درد های قلنج و گرده بايد هر روز مقدار جوشانده سيب صرف كنيد.

برای معالجه تورم ريه ها و روده ها و درد های روماتيزم بين جوشانده سيب قدری شيرين بويه بيندازيد.

سيب دارای فاسفور بوده سلسله اعصاب را تقوقه، كار فكری را تحريك و انسان را مستعد خواب ميسازد.

خوردن سيب با پوست آن مفاد بيشتر دارد، شربت سيب برای معالجه زكام و سياه سرفه مفيد است.طرزتهيه شربت سيب:چهار عدد سيب پوست شده را با يك مشت كشمش و (15) گرام عناب در يك ليتر آب بيندازيد، مدت يك ساعت جوش داده صاف نمائید و يكصدو پنجاه گرام بوره به آن افزود نموده حرارت دهيد تا بقوام شربت آيد.

برای معالجه زخم های شديد يك عدد سيب را بكوبيد و در آب خودش بپذيد سپس بالای زخم بگذاريد. مخلوط آب سيب با روغن زيتون نيز اين خاصيت را دارد.

برای رفع انواع چشم درديها يك عدد سيب سرخ را پوست كرده به آب بپذيد و به شكل ضماد بالای چشم بگذاريد. اگر قدر شير به آن افزود شود نتيجه بهتر ميدهد.

برای معالجه جرب يك عدد سيب را دو قسمت نموده خسته و مغز آن را بر آوريد در بين سلفر پر كنيد، با نخ بسته زير خاكستر نمائید تا پخته شود بعد آن را به قسم حلوا در آورده بالای زخم های مريض بگذاريد.30

گرام شگوفه تازه يا خشك سيب را بداخل يك ليتر آب مانند چای دم كرده بنوشيد، انواع سرفه را درمان ميكند. سيب برای مبتلايان مرض قند مضر نبوده خوردن سيب استفراغ را رفع، قلب و دماغ را تقويه، خفقان و نفس تنگی را برطرف نموده و برای جگر مؤثر است.

يك قاشق آب سيب مسكن گزيدگی عقرب و زنبور ميباشد كه در موقع گزيدن در محل گزيدگی مالش و گذارده شود.

روستائیان تجربه كار در موقع سرمازدگی مدت سه روز جز سيب غذای ديگری نميخورند، بهبود قابل ملاحظه ای حاصل مينمايند.برای آرامی اطفال حلوای سيب هم دوا و هم غذاست.

اگر از بيخوابی رنج ميبريد قبل از رفتن به بستر سيب و آب سيب بخوريد خواب آرامی خواهيد داشت.

سيب ترش دارای اسيدماليك بوده برای رفع غلبه صفرا و غليان خون بسيار مفيد است، هرگاه آب سيب ترش بدون شيرينی بقوام آورده شود برای درمان امراض صفراوی و سنگ كيسه صفرا مفيد است.

## معالجه تب خال توسط سيب:

دو يا سه عدد سيب را بدون آنكه پوست كنيد قطعه قطعه نموده در آب سرد تر كنيد بعد 15 دقيقه جوش داده برای 8 دقيقه دم دهيد، اگر از دم داده مذكور هر روز بعد از غذا دو پياله خورده شود تب خال پس از چند روز از بين ميرود.

معالجه چربی خون (كلوسترين) با سيب:50 گرام پوست خشك سيب را چون چای دم داده روزانه سه پياله از آن بنوشيد برای كم نمودن چربی خون (كلوسترين) مفيد ثابت ميشود.

## معالجه سرفه مزمن با سيب:

نوشيدن دم كرده سيب يك پياله بعد از غذا برای رفع سرفه های مزمن و زكام خيلی مفيد است.

## تسكين درد نقرس با سيب:

نوشيدن مقدار يك پياله دم كرده پوست سيب صبح و شام درد نقرس را تخفيف ميدهد.

دم كرده برگ چهارمغز و گل گاوزبان نيز مفيد است.

## پوست كردن سيب:

اگر خواسته باشيد از سيب مربا تهيه كنيد سيب ها را برای يك دقيقه در آب جوش داده بيرون آريد پوست سيب به اسانی جدا شده مقداريكه باثر پوست كردن با چاقو ضايع ميشود صرفه ميگردد.