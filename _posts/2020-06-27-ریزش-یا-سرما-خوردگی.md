---
date: 2020-06-27 21:39:48
title: ریزش یا سرما خوردگی
categories:
  - صحت و تندرستی
description: >-
  ریزش یا سرما خوردگی در اکثر اوقات بدون هیچ دوا و درمان چند روزی دوام کرده بدن
  آنرا دفع میکند.

  آنتی بیوتیک اصلا تاثیری مقابل ویروس ریزش نمیکند و یگانه راه اینست که در صورت
  بلندی حرارت و تب مجادله شود.
type: Document
---

ریزش یا سرما خوردگی در اکثر اوقات بدون هیچ دوا و درمان چند روزی دوام کرده بدن آنرا دفع میکند.

آنتی بیوتیک اصلا تاثیری مقابل ویروس ریزش نمیکند و یگانه راه اینست که در صورت بلندی حرارت و تب مجادله شود.

![](/uploads/ریزش.jpg){: width="125" height="118"}

چگونه از ریزش و سرماخوردگی جلو گیری کرد

استراتژی هائی وجود دارند که می توان به این منظور از آنها استفاده کرد .

دستانتان را بشوئيد :

بیشتر ویروس های سرماخوردگی از طریق تماس مستقیم منتشر می شوند . کسی که سرماخورده است بداخل دست های خود عطسه کرده و سپس اشیائی مثل تیلفون ، پول ، کلید و غیره را لمس می کند . میکروبها می توانند برای ساعت ها و در بعضی موارد هفته ها زنده باقی مانده و سپس به فرد بعدی که آن اشیاء را لمس می کند منتقل شود . بنابراین باید دستهای خود را مکرراً بشوئيد . در صورتی که امکان شستن دستتان را ندارید دستهای خود را بسیار سخت برای یک دقیقه به هم بمالید . این کار باعث جداشدن اکثر ویروسهای سرماخوردگی از پوست می شود.

سرفه و عطسه خود را با دستانتان خالی نپوشانید :

بدلیل اینکه ویروسها و میکروبها به پوست دست می چسبند پوشاندن سرفه و عطسه با دست باعث انتقال میکروبها به دیگران می شود . زمانی که احساس می کنید در حال سرفه یا عطسه هستید از یک دستمال استفاده کرده و آنرا بلافاصله دور بیاندازید . اگر دستمال ندارید سر خود را از افرادی که نزدیک شما هستند به طرف دیگر چرخانده و به فضای آزاد سرفه کنید .

صورتتان را لمس نکنید :

ویروسهای سرماخوردگی از طریق چشم ، دهان و بینی وارد بدن شما می شوند . لمس صورت کودکان راه اصلی ابتلای آنان به سرماخوردگی بوده و همچنین موجب انتقال سرماخوردگی از آنان به والدینشان می باشد .

مقدار زیادی مایعات بنوشید :

آب سیستم بدن شما را شستشو داده و باعث خروج سموم از بدن شما می شود . یک فرد بالغ سالم بطور متوسط روزانه ۸ گیلاس مایعات نیاز دارد . از کجا می توانید بفهمید که مایعات کافی دریافت می کنید ؟ اگر رنگ ادرار شما نزدیک به شفاف است میزان مصرف آب شما کافی است . اگر زرد پررنگ است به مایعات بیشتری نیاز دارید .

از هوای آزاد استفاده کنید :

استفاده منظم از هوای آزاد مهم است . بخصوص در هوای سرد زمانی که مرکزگرمی یا بخاری ، بدن شما را خشک کرده و شما را نسبت به ویروس سرماخوردگی آسیب پذیرتر می کند . همچنین اکثریت افراد در زمانی که هوا سرد است در خانه و محوطه های بسته می مانند بنابراین میکروبهای بیشتری در اطاق ها بسته در حال گردش اند .

ورزش را به طور منظم انجام دهید :

ورزش ها باعث جریان بیشتر خون توسط قلب ، تنفس سریعتر و انتقال اکسیژن بیشتر از ریه به خون و تعریق بیشتر بدن می شود . ورزش باعث افزایش سلولهای مقابله کننده با ویروس در بدن می شود .

از سبزی جات و میوه جات استفاده کنید :

مواد طبیعی موجود در گیاهان باعث افزایش ویتامین های بدن می شود . بنابراین قرص های ویتامین را کنار گذاشته و میوه و سبزیجات مانند سبزی پالک ، کاهو ، زردک ، بادنجا رومی… مصرف کنید .

ماست بخورید :

بعضی از مطالعات نشان داده اند که مصرف روزانه یک پیاله ماست کم چرب می تواند حساسیت شما به سرماخوردگی را به میزان ۲۵ درصد کاهش دهد . این احتمال می ورد که باکتری های مفید موجود در ماست باعث تحریک تولید مواد سیستم ایمنی شده که با بیماری مبارزه می کند .

سگرت نکشید :

اشخاصی که سگرت میکشند دچار سرماخوردگی های بیشتر و مکرر می شوند . حتی کسانی که در نزدیک شما سگرت میکشند بطور واضح سیستم ایمنی شما را از بین می برد. دود راههای هوائي بینی را خشک کرده و مژک های آنرا فلج می کند . مژک های موهای ظریفی هستند که مخاط بینی و ریه ها را پوشانده و با حرکات موجی شکل خود ویروس های سرماخوردگی را از مجاری بینی خارج می کنند . یک سیگار مژک ها را برای تفریبا ۳۰ دقیقه فلج می کند .

از مصرف الکل خود داری کنید :

مصرف الکل جگر را که اولین سیستم تصفیه کننده بدن است تخریب کرده و این به این معنی است که تمامی انواع میکروبها بدن شما را به سرعت ترک نخواهند کرد . در نتیجه الکلی ها به عفونت های اولیه و عوارض ثانویه مستعدترند.

فکر خود راحت و آسوده نگه دارید :

اگر شما بتوانید آرامش داشته باشید می توانید سیستم ایمنی خود را به هنگام نیاز فعال کنید . شواهدی وجود دارد که زمانی که شما آسوده هستید میزان اینترلوکین ها در جریان خون شما افزایش می یابد. اینترلوکین ها پیشتاز پاسخ سیستم ایمنی بدن به ویروس های سرماخوردگی هستند . خود را تمرین بدهید تا تصویری را که برای شما آرامش بخش و شاد است در ذهن خود تصور کنید. این کار را روزانه به مدت ۳۰ دقیقه برای ماهها تکرار کنید. به ذهن بسپارید که آرامش یک مهارت آموختنی است.