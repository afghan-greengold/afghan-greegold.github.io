---
date: 2020-06-17 20:40:58
title: انگور
categories:
  - از کتاب نباتات طبی و میوجات افغانستان
description: معرفی انگور از کتاب نباتات طبی و میوجات افغانستان اثر مرحوم حیات الله یوسفی
type: Document
---

انگور را در عربی عِنَب گويند. مملكت ما از نگاه لذت و نوعيت انگور شهرت جهانی دارد تقريباً (72) نوع انگور پيدا ميشود و از جمله اقلام صادراتی ما است.

## تاريخچه انـگور:

انگور را از زمانه های قديم ميشناختند و از مزايای آن آگاه بودند.سقراط حكيم يونانی، در قرن پنجم و چهارم قبل از ميلاد ميزيست، در آن وقت برگ تاك انگور را برای معالجه امراض قلب، كبد، معده ورم زخمها توصيه ميكرد. ديسكوريد حكيم در قرن اول ميلادی، از برگ های تاك برای درمان خونريزی و خلط خون استفاده ميكرد.در برگ انگور، تانن، سكاروز، لولوز، اينوزيت، نشايسته، كلوسترين، كاروتن و اسيد های گوناگون موجود است .هسته انگور دارای اسيدوینيك، اسيد ماليك، اسيداكراليك و غيره ميباشد.انگور رسيده سرشار از ويتامين های (A. B. C) ميباشد.يك كيلوگرام انگور يكصد الی يكصدو پنجاه گرام قند دارد. بر علاوه آهن، كلسيم فاسفور، املاح معدنی، چربی، اسيد ها وغيره ميباشد. يك كيلوگرام انگور 900 كالوری توليد ميكند.

## زيبائی چهره:

آب انگور را توسط پنبه به چهره خود بزنيد، انتظار بكشيد خشك شود بعداً در بين آب گرم قدری پودر شيرين بويه انداخته روی خود را به آن بشوئید پوست روی تان لطيف و زيبا ميشود.

## علاج آماس چشم:

اگر چشمان تان ورم داشته باشد تقريباً 25 گرام برگ خشك تاك انگور را در يك ليتر آب جوش داده توسط جوشانده مذكور چشمان خود را بشوئید.

## لبسرين از انگور:

30 گرام انگور 12 گرام موم زرد، 25 گرام مسكه را دريك ظرف شيشه ای انداخته ظرف را بالای ظرف ديگر كه آب داشته باشد بگذاريد و حرارت دهيد تا آب آن كاملاً فرار نمايد و به شكل كريم تبديل شود و برای آنكه پومات لب شما رنگين شود مقدار رنگی كه در روغن حل نموده باشيد بان افزود نمائید و بعد به عوض لبسرين های پر قيمت خارجی كار بگيريد.

## موم روغن انگور و طرز تهيه آن:

برای قشنگی و نرم نگهداشتن روی خود از روغن انگور استفاده كنيد.طـرز تهيه:50 گرام انگور 100 گرام روغن بادام شيرين 50 گرام موم عسلی را مخلوط نموده حرارت دهيد تا بقوام آيد و كريم شود، نگهداريد و عندالموقع مانند كريم های خوب از آن استفاده نمائید.

## خواص انگور:

انگور ترشی خون را از بين ميبرد. يك كيلو انگورمعادل دو كيلو گوشت است چون انگور دافع سموم بدن است ازين حيث يك كيلو انگور معادل يك ليتر شير است.به علت داشتن پتاسيم مقوی قلب، به نسبت داشتن آهن و منيزيوم دوای كم خونی و به علت داشتن آهك مانع نرمی استخوان ميگردد.

## انگور برای چه كسان مفيد است؟

برای اشخاص كم خون، اشخاص ضعيف و خسته و اشخاصيكه حركات شديد بدنی را انجام ميدهند، چون پهلوانان ورزشكاران، همچنين برای مسلولين، مريضان جگر، طحال، روماتيزم، نقرس، سنگ گرده، مرض فربهی، فشار خون، اختلالات هاضمه، اكزما، و امراض جلدی خيلی مفيد است.هضم انگور آسان و ارزش غذائی آن مساوی يا شايد بيشتر از ارزش غذائی شير مادر باشد اگر ميخواهيد فربه شويد انگور شيرين و اگر ميخواهيد لاغر شويد انگور ترش (غوره انگور) صرف كنيد خاصيت ديگر انگور ترش بجلو انداختن بلوغ و باز نمودن قاعده دختران است.خوردن زياد انگور برای زنان حامله خوب نيست.اگر شخصی را متبلا به ديزانتری (اسهال خونی) می يابيد هسته انگور را كوبيده با عسل مخلوط نموده مريض را بخورانيد معالجه ميشود.آب انگور برای اسيديتی معده مفيد است، كسانيكه برای علاج اين مرض از پلی استفاده ميكنند بايد بدانند كه خوردن پلی مضر است، يك كيلو آب انگور معادل شش گرام پلی است.انگور سيا (انگور قندهاری) آهن بيشتر دارد برای اشخاص كم خون و زنان بار دارد مفيد است.grpaes-انگور كسانيكه معده ضعيف دارند از آب انگور استفاده نمايند، چه پوست انگور دير هضم است.هرگاه انگور را در روغن زيتون جوش دهيد، و از آن برای مالش جلد و روی استفاده نمائيد شما را مقبول جلوه ميدهد.اگر جوشانده برگ خشك تاك انگور دو الی سه مرتبه روزانه به جوانی دانه زده شود مفيد ثابت ميگردد.اشخاصيكه از چاقی شكايت دارند و خواسته باشند لاغر شوند (60) گرام برگ خشك تاك انگور را در يك ليتر آب جوشانده توسط مقدار عسل شيرين شود يك يك پياله روز سه مرتبه از آن صرف نمايند نتيجه خوبی خواهند گرفت.اگر سرما دست و پای شما را خشن و درشت ساخته است 60- 70 گرام برگ خشك تاك انگور را در يك ليتر آب جوش داده و 15 دقيقه دم دهيد، سپس دست و پای را در آن گذاشته و مالش دهيد تكرار اين عمل برای چند روز عارضه را از بين ميبرد.انگور از نعايم خداونديست در موسم آن بقدر لازم خورده شود.مينويسند كه خوردن مقدار 300- 500 گرام انگور در روز تيزابيت خون را از بين ميبرد و باعث درمان كلوسترين (چربی خون) ميشود، برعلاوه تخليه كننده معده و مدر است، در وقت خوردن انگور خسته آنرا بجويد چه عمل هضم را آسان ميكند.

## شستن انگور:

تاكستان هائيكه دوا پاشی ميشود انگور آن سولفات مس را باخود می بردارد ازين رو انگور سمی ميشود لذا بايد طريق شستن انگور را بدانيم.در بين مردم ما معمول است كه كاسهء را از آب مملو و انگور را در آن غوطه داده در ميوه دانی ميگذارند به تصور آنها انگور پاك شده، اين شستن كافی نيست بايد انگور بزير شير دهن آب قـرار داده شده و آنقدر آب از بالای آن گذشتانده شود تا سميت احتمالی آن بكلی از بين برود.

## حفاظت انگور:

طبعاً هركس چنين يك ميوه لذيز با ارزش و مفيد را دوست دارد. عده مردم آرزو دارند برای سرما آنرا حفاظت كنند.انگور را در بين قطی ها جای داده و آنقدر بوره اره بالای آن بيندازيد تا انگور را پوشانده و در لابلای آن جای بگيرد و دانه ها را از هم جدا نگهدارد. اين عمل را در چند طبقه نظر به ظرفيت قطی انجام داده و در بالای آن مقدار ديگری بريزيد تا كاملاً پوشانده شود سپس آن را محكم بسته در جای خشك نگهداريد و در موقع خواهش از آن استفاده نمائید.