---
date: 2020-06-17 20:32:09
title: آلو
categories:
  - از کتاب نباتات طبی و میوجات افغانستان
description: معرفی بادیان از کتاب نباتات طبی و میوجات افغانستان اثر مرحوم حیات الله یوسفی
type: Document
---

در مملكت ما اقسام مختلف آلو پيدا ميشود آلوی رسيده دارای رنگ زرد و نارس آن سبز ميباشد كه اولی شيرين و دومی ترش ميباشد.نوع ديگر آلوچه، آلوی بخارا، و آلوی سياه است كه به رنگ های سياه، سبز و طعم ترش پيدا ميشود.

آلو مقدار زياد قند، هيدروكاربن و آب دارد. آلوی سياه و زرد سرشار از ويتامين های (A. B. C) قند و مواد نشايسته، آهن، كلسيوم، و فاسفور ميباشد. آلوی تازه 76 كالوری و آلوی خشك 302 كالوری ميدهد.آلو دارای قند زياد و هيدروكاربن بوده ازين رو برای بيماران روماتيزم، نقرس و تصلب عروق و ورم گرده ها غذای خوبيست، اما مريضان قند از خوردن آن لازم است خود داری نمايند.آلــو كمپوت آلوچه خشك داروی ممتاز برای رفع قبضيت ميباشد كسانيكه جگرشان به زحمت كار ميكند 10 الی 12 عدد آلوچه خشك را در بين آب يك الی دو ساعت بجوشانند و آب آن را در حاليكه گرم باشد دو الی سه مرتبه تبديل و بعد قبل از غذا صرف نمايند.

اگر قبضيت مزمن باشد 8 عدد آلوچه خشك را مدت 12 ساعت بين آب تر نموده و مدت ده دقيقه جوش بدهيد و در حال غليان قدری ليمو به آن افزود نمائید و از طرف صبح و شب با يك يا دو عدد سيب رسيده بخوريد.خسته آلو و آلوچه كشنده كرم است، برگهای خشك آلو ادرار آور، ملين و دافع تب ميباشد.
